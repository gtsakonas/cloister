# Cloister - μια μεταφερόμενη βιβλιοθήκη


## Προσωπικό
Η επίβλεψη του χώρου γίνεται από ένα άτομο, το οποίο έχει έναν σταθμό εργασίας στο νότιο τμήμα του CLOISTER, δίπλα ακριβώς από την είσοδο, ώστε να μπορεί να υποδέχεται τους επισκέπτες. Ο σταθμός εργασίας είναι ύψους 120 εκ. και στο κάτω μέρος υπάρχουν χώροι αποθήκευσης υλικού (αναλώσιμα χαρτιού, βοηθητικές συσκευές, διαφημιστικά, κλπ) και ηλεκτροδοτείται από δύο πρίζες στο πάτωμα. 


## Μελέτη
Για τη μελέτη στο αναγνωστήριο προβλέπονται τρεις θέσεις αναγνωστηρίου στο νότιο μέρος του CLOISTER, οι οποίες διαθέτουν τρεις αναγνώστες ηλεκτρονικών βιβλίων, ασφαλισμένους τόσο ως συσκευές για να μην αποσπώνται, όσο και ως λογισμικό διάθεσης για την αποκλειστική αναγνωστική τους χρήση. Οι συσκευές έχουν πρόσβαση μέσω ασύρματου δικτύου στην πλατφόρμα του CLOISTER και οι χρήστες μπορούν να διαβάσουν τα βιβλία σε όποιο μορφότυπο το επιθυμούν. Παράλληλα, παρέχονται ως βοηθήματα ακουστικά για την ακρόαση ηχητικών βιβλίων. Στις θέσεις αναγνωστηρίου οι χρήστες μπορούν να διαβάσουν και την έντυπη συλλογή, η οποία είναι αναζητήσιμη από την πλατφόρμα του CLOISTER και εκεί κάθε βιβλίο φέρει την ένδειξη «έντυπο». 

Οι θέσεις αυτές είναι σε πάγκο ύψους 120 εκ. όπου η μια πλευρά, αυτή που αντικρύζει το βορινό τμήμα, καλύπτεται από ράφια και τοποθετούνται σε αυτά βιβλία, ενώ από την άλλη υπάρχουν ψηλά καθίσματα. 
Επάνω σε αυτόν τον πάγκο υπάρχουν θέσεις για τους τρεις αναγνώστες, οι οποίες ασφαλίζουν τις συσκευές όταν λειτουργεί ως αναγνωστήριο μέσω καλωδίωσης, ενώ όταν λειτουργεί ως χώρος εκδηλώσεων αφαιρούνται για να παραμένει καθαρός.

Οι δοκοί που περιβάλλουν τον πάγκο στηρίζουν ράφια πάνω από τον πάγκο, δημιουργώντας ένα νοητό εσωτερικό παράθυρο είτε για τους αναγνώστες, είτε για τους παρουσιαστές. 

Στο βορινό κομμάτι, πέριξ των δοκών στήριξης, κατασκευάζεται ένας ανισόπεδος πάγκος με καθίσματα. Στο κάτω μέρος, σε ύψος είκοσι πόντων, υπάρχει ένα ράφι βιβλίων, μικρού σχήματος, με στόχο να φιλοξενήσει βρεφικά/παιδικά βιβλία (διαστάσεις χχχ). Οι υπόλοιπες θέσεις επιτρέπουν σε κάποιον επισκέπτη να κάθεται αναπαυτικά ανάλογα με το δικό του ύψος, ενώ σε περιπτώσεις διοργάνωσης εκδηλώσεων ο πάγκος αυτός λειτουργεί ως μια ασύμμετρη κερκίδα.
Όπως έχει αναφερθεί πρόκειται για μιας μικρής έκτασης συλλογή βιβλίων, αντιπροσωπευτικών των κατηγοριών της συλλογής, για να είναι εμφανής η ταυτότητα της βιβλιοθήκης και να συνδράμει αισθητικά στην κατασκευή. Η συλλογή είναι μη δανειστική, αλλά χρηστική, προς μελέτη στους χώρους του CLOISTER κατά τις ώρες που είναι ανοικτή. Η συλλογή εμπλουτίζεται ετησίως με περίπου 3.000 ευρώ το έτος για την αγορά τίτλων, όπου ενδεικτικά μπορούν να προτεραιοποιούνται τίτλοι βρεφικού/παιδικού βιβλίου (για την ανάπτυξη νέων αναγνωστών), τίτλοι συνεργαζόμενων εκδοτών της περιμέτρου 2, τίτλοι μεταφρασμένων έργων Ελλήνων δημιουργών (για την προώθηση του ελληνικού αναγνώσματος στο εξωτερικό, μέσω των επισκεπτών), κλπ.

Η ταξιθέτηση των βιβλίων γίνεται σε ευρείες θεματικές περιοχές.

## Δράσεις
Οι δράσεις του CLOISTER συγκεντρώνονται σε τρεις άξονες: τον πολιτισμό, τη γνώση, την τεχνολογία και την καινοτομία. Και οι τρεις αυτοί άξονες είναι κεντρικοί στη φυσιογνωμία του ΔΑ και υποστηρίζουν τους σκοπούς της βιβλιοθήκης ως ένα εργαλείο προώθησης της γνώσης, της ψηφιακής ανάγνωσης, των τεχνών και της ιστορίας, αλλά και ως ένα μέσο προώθησης της τεχνολογίας και της προβολής της καινοτόμου σκέψης. 

Τα είδη των δράσεων είναι:
1.	όσες διοργανώνονται αυτοτελώς από το CLOISTER 
2.	όσες διοργανώνονται από όλο το cluster του ΔΑ στο Πάρκο Ελευθερίας και θα φιλοξενούνται (έστω τμηματικά) στον χώρο, 
3.	όσες είναι κεντρικές πολιτιστικές δράσεις του Δήμου Αθηναίων που θα φιλοξενούνται (έστω τμηματικά) στον χώρο και 
4.	όσες διοργανώνονται από τρίτους και στους οποίους ο χώρος παραχωρείται με ενοικίαση. 

Ενδεικτικές δράσεις είναι:
-	Βιβλιοπαρουσιάσεις (συνέργειες με εκδότες, συγγραφείς, φιλαναγνωστικές ομάδες)
-	Αναγνώσεις κειμένων από διάφορες ομάδες κοινού, όπως γονείς και βρέφη ή μικρά παιδιά, έφηβοι, κλπ. (συνέργειες με εκδότες, συγγραφείς, φιλαναγνωστικές ομάδες)
-	Μαραθώνιοι διαγωνισμοί τεχνολογίας (hackathons, transcribathons, annotatathons, σε συνέργειες με εξειδικευμένες ομάδες, π.χ. πανεπιστήμια, βιβλιοθήκες, ερευνητικά κέντρα) ή διαγωνισμοί δημιουργικής γραφής για νέους.
-	Εργαστήρια ρομποτικής, κόμικ, σχεδιασμού, περιβαλλοντικής ευαισθητοποίησης, χειροτεχνίας, κλπ.
-	«Εκχώρηση» της βιβλιοθήκης για ορισμένο διάστημα σε ορισμένες ομάδες/κοινότητες πολιτών (φιλαναγνωστικές ομάδες, ΑΜΕΑ, μαθητές κτλ) προς σχεδιασμό και υλοποίηση «από τα κάτω» δράσεων.
-	Θεματικές δράσεις σχετικά με τη νεότερη και σύγχρονη ιστορία της πόλης της Αθήνας, τη νεότερη και σύγχρονη λογοτεχνία της πόλης, κ.ά.

Η αρχική δράση είναι τα [Περάσματα@CLOISTER](https://github.com/gtsakonas/cloister/blob/gh-pages/perasmata.md).

Οι δράσεις αυτές υλοποιούνται σε μικρή ή μέση κλίμακα, λόγω του διαθέσιμου χώρου. Δεδομένων των καιρικών συνθηκών εκδηλώσεις λαμβάνουν χώρα εκδηλώσεις των είκοσι ατόμων εσωτερικά (η λιγότερων αν ισχύουν μέτρα αποστασιοποίησης) και των πενήντα ατόμων εξωτερικά. Για τις εκδηλώσεις καθημένων ο εξοπλισμός του διαθέτει αναδιπλούμενες καρέκλες που φυλάσσονται σε παρακείμενο χώρο του ΔΑ, ενώ παράλληλα διατίθενται επιφάνειες για το κάθισμα μικρών επισκεπτών. Για τις εκδηλώσεις καινοτομίας με χαρακτήρα εργαστηρίου ο αριθμός αυτός μειώνεται στους πέντε ταυτόχρονους χρήστες εσωτερικά.

Στην ανατολική πλευρά του κτιρίου υπάρχει μεγαλόσχημη παραλληλεπίπεδη οθόνη μηνυμάτων που ανακοινώνει τις δράσεις του CLOISTER, διαφημίζει νέες εκδόσεις ή εκδηλώσεις (με πληρωμή), προβάλλει εκθέματα από τις παρακείμενες συνεργαζόμενες δομές πολιτισμού, π.χ. από το Μουσείο Αντιδικτατορικής Δημοκρατικής Αντίστασης, από το Κέντρο Τεχνών, από τα αρχεία της Βιβλιοθήκης Λίλιαν Βουδούρη, κ.α.
Στο άνω δοκό του βορείου τμήματος εγκαθίσταται μικροπροβολέας που προβάλει μηνύματα στο δάπεδο (πεζόδρομος), όπως στίχοι ποιημάτων, φράσεις διηγημάτων, φράσεις συγγραφέων, κλπ. Ανάλογα τη θεματολογία τους έχουν έναν χρωματισμό, βλ. γαλάζιο για την ελληνική λογοτεχνία, κόκκινο για την ξενόγλωσση, πράσινο για ρητά και φράσεις που προωθούν αξίες, κλπ.


## Welcome to GitHub Pages

You can use the [editor on GitHub](https://github.com/gtsakonas/cloister/edit/gh-pages/index.md) to maintain and preview the content for your website in Markdown files.

Whenever you commit to this repository, GitHub Pages will run [Jekyll](https://jekyllrb.com/) to rebuild the pages in your site, from the content in your Markdown files.

### Markdown

Markdown is a lightweight and easy-to-use syntax for styling your writing. It includes conventions for

```markdown
Syntax highlighted code block

# Header 1
## Header 2
### Header 3

- Bulleted
- List

1. Numbered
2. List

**Bold** and _Italic_ and `Code` text

[Link](url) and ![Image](src) 
```

For more details see [Basic writing and formatting syntax](https://docs.github.com/en/github/writing-on-github/getting-started-with-writing-and-formatting-on-github/basic-writing-and-formatting-syntax).

### Jekyll Themes

Your Pages site will use the layout and styles from the Jekyll theme you have selected in your [repository settings](https://github.com/gtsakonas/cloister/settings/pages). The name of this theme is saved in the Jekyll `_config.yml` configuration file.

### Support or Contact

Having trouble with Pages? Check out our [documentation](https://docs.github.com/categories/github-pages-basics/) or [contact support](https://support.github.com/contact) and we’ll help you sort it out.
